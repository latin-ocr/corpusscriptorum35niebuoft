200 CORIPPI DE LAUDIBUS

fabrica. mirantur populi, studioque videndi
omnis concurrens sexus veniebat et aetas.

55 roboribus flexis teretes curvaverat arcus
artificum praedocta manus, trabibusque cavatis
affigens tabulas pendentes struxerat aedes,
quattuor informans molem stationibus unam,
buxea populeis aptans capitella columnis,

60 materiaque ipsa bases firmaverat imas.
omnia roboribus sternunt loca plana polifis·
coniungunt tabulas et ferri nexibus artant,
quae pondus strepitusque Virmn motusque faventis
ferre queant populi. cunctorum terga locorum

65 alternumque latus conclusit sectile liguum,
undique munimen decus et tutamina praebens.
disposuere gradus ‚ queis staret in ordine longo
divisum in turmas atque in sua corpora vulgus,
posset et exsertas ad munera tendere palmas,

70 liberius spectare oculis manibusque favere,
et donis aptare sinus ‚ quae plurima consul
in plebes missurus erat, palmasque capaces
tendere ‚ quo veniens late pluat aureus imber.

Ut labor artificum perfecta mole quievit

75 atque operis tanti nituit decus ‚ omnia late,
quae modo lignorum squalebant fragmine, mundant,
exornantque locos, et festa fronde coronant
patres quique suas. fixis tabulata virebant
palmarum ramis et amicae pacis olivae.

80 cuncta triumphalis pendentia culmina laurus
comit et amplectens soliis! felicibus ambit.
quos illic ludos ‚ quae seria vulgus habebat!
ludere nunc alios, alios spectare videres.
mille voluptatum species. velamina tendunt,

85 et loca ‚ (piaeque decent, ut plus mirentur, obumbrant.
quod vulgo est, vile est: quicquid latet, exstat honorum,
quodque magis tegitur ‚ pretii maioris habetur.
tunc interclusos nulli transire sub arcus
concessum est: cunctis medio via lata patebat.

90 Lux octava novo nascentis lumine Christi

