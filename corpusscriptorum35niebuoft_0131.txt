IOHANNIDOS LIB. II. 55

860 his monitis nostris aures contunde superbas.
dum gentes peccant, pietas Romana remittit,
cunctaque deletis donat delicta libellis:
perdere non properat quamcunque in proelia gentem,
paeniteant si bella tamen, si foedera rerum

365 subiecti veniamque sibi pacemque requirant.
sed princeps clementer agens haec omnia mavult
esse sua, ut cunctos salvetque habeatque regatque,
subiectos relevans ‚ frangens virtute superbos.
nou tua sollicitus teneat modo pectora terror,

370 peccatis obstricta tuis: namque omnia prosunt,
si redeas, veniamque tibi pacemque volentes
ultro damus. discent, quae sit Romana potestas,
tot populi , et quae sit pietas virtusque regendi.
quae miserum fortuna tenet? nosterne fidelis

375 semper eras, nostris solitus gaudere triumphis,
tunc bene subiectus ‘3 quae te mala fata superbum
ad fera bella trahunt? tandem iam desere facta
turbidus iu miseris quae exerces tristia terris.
quid iuvat, infelix, Romana lacessere signa?

880 quidve paras miseros tanta iactare ruina ’ἒ
vincere nempe putas quascunque iu saecula gentes
Romanas tu posse manus. nos Parthica regna,
nos Alanos Hunnos Francosque Getasque domamus3
quaeque sub aethereo latum sparguntur in orbem

385 axe ferae gentes , nostris famulantur in aulis,
principe subque pio laeti, iam Marte relicto,
iussa ferunt suavique iugo sua colla reflectimt.
suscipe dicta citus, salvans gentesque tuosque.
non velut imbelles nostrae mandata salutis

390 mittimus, aut fugimus pugnas pacemque rogamus.
captivis vobisque timet vestraeque saluti
prospiciens miseris pietas, quae continet orbem.
haec mihi magna iubet perituris parcere castris3
propter captivos veniam donare licebit.

360 hic monitus Τ 361 malim cum. 364 poeniteat M 370 ob-
affgcti'l' 377 effera Τ 383 nos latos urmes Τ 386 sub

