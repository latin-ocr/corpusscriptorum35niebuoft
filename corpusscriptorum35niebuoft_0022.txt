PETRI MAZZUCCHELLII
AD CLARISSIMUM VIRUM

IOHANNEM IACOBUM MARCHIONEM
TRIVULTIUM

DE CORIPPI IOHANNIDE
P R A E F A T I O.

Tandem in conspecttun Tuum, Clarissime Vir, Corippus Tuus,
tamdiu abs Te exspectatus, venit. usque ab anno enim 1814,
cum Tibi indicassem domi Tuae iu Museo refertissimo rerum
pretiosissimarum latere poema illud de hellis Libycis, iamdiu
desideratum a litteratis viris , statim significasti placere Tibi ut
ego illud quam primum publici iuris facerem. tunc libenter hunt
laborem suscepi, ne dicam potius temere atque imprudenter:
primo namque conspectu codicis non animadverti eundem esse
undequaque et mancum et a manu imperitissima descriptum, ita
ut opera indigeret editoris magis periti. In eo exscribendo so-
lummodo cognovi non esse onus aptum humeris meis: sed nefas
duxi non parere Tibi, cui tantum debeo. possem tam longae
morae causas plures in medium afferre , inter quas non postre-
mum tenet locum minus commoda valetudo, qua saepe utor:
sed cum Tibi eaedem sint plane perspectae, satius erit eas prae-
terire, etiam ne aliis videar potius tarditatem ingenii mei velle
sic obtegere. atque illico orationem convertam ad ea brevibus
quamque planissime potero explicanda, quae Te sensi cupere
edoceri, quaeque tradi sibi lector iure quodammodo postulat in
aditu ipso operiS cuiuslibet, quod primo ex vetustis tenebris in

