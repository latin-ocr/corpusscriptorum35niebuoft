IUSTINI MINORIS LIB. 1.

⁷ cara per exanimum circumdans brachia corpus

260 cum lacrimis Iustinus ait “ lux urbis et orbis,
Iustiniane pater, dilectam deseris {ullam ’ἒ
cognatos famulos et tantos linquis alumnos 'l
contemnis terras? fesso non prospicis orbi?
eu Avares Francique truces Gepidesque Getaeque

255 totque aliae gentes commotis undique signis
bella movent: qua vi tantos superabimus hostes,
cum virtus Romana iacet ’F’ haec patris amore
verba loquebatur lacrimans: nam pectore toto
bellorum iam cura fuit3 iam signa ducesque

260 dispositi, classes , acies , exercitus, arma
consilio moderata novo taciteque parata.
Iustini nutu gentes et regna tremiscunt:
omnia terrificat rigidus vigor. hic pietatem
ostendit natura suam, iustumque dolorem

265 divinis animis nulli evitabilis auxit
carnis condicio ‚ cunctis mortalibus aequa.
hic pietas laudanda viri est semperque canenda.
dicite, quis hominum lacrimis ita possit amaris
flere senis mortem ’ἔ regni successor et heres

270 imperat et dolet: imperium proferre parenti
mallet quam regni solium, quam sceptra tenere.

Nec minus imperii gratum patrem inclita consors

flebat, et humanam sortem pietate dolebat.
exsequiis adicit solito plus dona paternis,

275 ireque contractas denso iubet agmine turbas.
et tulit intextam pretioso murice vestem,
Iustinianorum series ubi tota laborum
neto auro insignita fuit gemmisque corusca.
illic barbaricas flexa cervice phalanges,

280 occisos reges subiectasque ordine gentes
pictor acu tenui multa formaverat arte.
fecerat et fulvum distare coloribus aurum,
omnis ut aspiciens ea corpora vera putaret:
effigies auro , sanguis depingitur ostro.

285 ipsum autem in media victorem pinxerat aula
effera Vandalici calcantem colla tyranni3

173

