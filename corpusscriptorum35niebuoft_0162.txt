86, CORIPPI

loricaque micans et longa pulchrior hasta
arduus ibat equo , sociosque ex more monebat
voce suos, superans quoniam sapientia forti ,
pectore semper erat. felix , si fata dedissent
485 longaevos in luce dies ‚ maturus ut ille,
cana aetate foret quantum maturior, esset!
Tertius ille furens rapta Gregorius hasta
atque levi clipeo telo fulgebat Ibero.
Geisirich hunc iuxta numeros et signa movebat,
490 ante tubam cupiens adversas rumpere fossas,
conscius ipse sui. cunctis fulgentibus armis
ardua tela gerit. ferrato corpore toto
ipse nitet: squamas maculis distinguit in auro·
aurea cassis inest, commisto flammea ferro.
495 inde apicem cristasque iuba componit equina,
cingula gelmniferis stringit fulgentia bullis.
Vagina gladius latus exornarat eburna.
tunc suris ocreas, multo quas vinxerat auro
Parthica pellis, habet, rubroque includit iu ostro,
500 depingens gemmis et multa callidus arte.
omnia signa placent, meliorque et maxima virtus.
Inde per extensos componens agmina campos,
consiliis melior, fortis Marturius ibat
atque tribunicia socios virtute regebat.
505 Martianusque potens densos perfertur in hostes,
misturus proprio Barcaei sanguinis axmlem.
nec non egregius clara de stirpe Senator
fertur equo, comptisque nitet felicior armis.
Hos sequitur fidus, densa stipante caterva,
510 Cusiua Massylis deducens agmina signis.
ille animo Romanus erat, nec sanguine longe,
moribus ornatus placidis, gravitate Latina.
non illum aequiperans iaculis aut viribus esset
vel Veneri dilectus Adon vel fortis Achilles.
515 At parte ex alia, cornu fulgente sinistro,
nomine ductoris ductor fuit ille Iohannes

488 iberis Τ 489 geisirith Τ.

