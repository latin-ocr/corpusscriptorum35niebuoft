194

240

245

250

255

260

265

270

275

CORIPPI DE LAUDIBUS

ingressus primos immensaque atria lustrans ·
ingentes adstare viros. scuta aurea cernunt,
pilaque suspiciunt alto splendentia ferro

aurea, et auratos conos cristasque rubentes.
horrescunt lanceas saevasque instare secures3
ceteraque egregiae spectant miracula pompae,
‹et-credunt aliud Romana palatia caelum.
spectari gaudent, hilaresque intrare videri.
non secus Hyrcanae quotiens spectacula tigres
dat populis nova Roma suis, ductore magistro
non solita feritate fremunt, sed margine toto
intrantes plenum populorum milia circum
suspiciunt, magnoque metu mitescere discunt3
deponunt rabiem, gaudent fera vincla subire,
per medios intrare locos, ipsumque superbae
quod spectentur amant, caveam turbasque faventes
lustrant, et pronae solium regnantis adorant.
verum ut contracto patuerunt intima velo

ostia ‚ et aurati micuerunt atria tecti,
Caesareumque caput diademate fulgere sacro
Targites suspexit Avar, ter poplite flexo
pronus adoravit, terraeque adfixus inhaesit.
hunc Avares alii simili terrore secuti

in facies cecidere suas, stratosque tapetas
fronte terunt, longisque implent spatiosa capillis
atria et Augustam membris immanibus aulam.
ut clemens princeps legatos surgere iussit
officio stratos, iussu monituque iubentis
erexere viros. “quod poscitis‚'’ ore sereno
clementer regnator ait, “memorate‚ docete,

et vestri regis quae sit legatio serte.''

haec postquam princeps tranquilla voce profatus,
crudus et asper Avar dictis sic coepit acerbis.
“rex Avarum Chagau, debellans intima mundi,
famosos stravit magna virtute tyrannos,
innumeros populos et fortia regna subegit3
cuius Threicium potis est exercitus Hebrum
exhausto siccare lacu, fluviumque bibendo

