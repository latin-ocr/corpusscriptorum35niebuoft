‚ 92 CORIPPI

rauca gemunt3 orbis tremuit compage solutus,
auctoremque suum linguis elementa fatentur.

Additus hinc furor est, animique in bella calescunt.

695 exhortantur equos, effundunt tela lacertis
spissa viri, densisque iubar pallescit ab hastis.
sub iaculis nox atra ruit carpitque tenebras,
et super arma diem ferrum disiunxit utrumque.
obvia contortis densantur tela sagittis,

700 alternaque hinc inde volant. tunc tristior omnis
obscurusque subit tantis hastilibus aer3

quantaque torserunt, totidem modo vulnera partes
suscipiunt. mortem veniens telum omne minatur,

sed dispar fortuna regit: nam missile tortum
705 saepius adversa vuhlus, dum currit, in hasta
inveniens , gemino consertum pondere campo
corruit3 ac duo rapta simul mors vulnera perdit,
inque aliis mors ipsa rubet. tunc sanguine misto
terra madet. strident missis hastilibus aurae.
710 Mars furit, et media'permistus caede virorum
exanimes convolvit equos. coit improba virtus
alterna de parte ruens3 caecique tumultu
atque furore viri adversis dant pectora telis;
quique aliis inferre parant, in viscera ferrum

715 suscipiunt, dulcesque animas per vulnera fundunt.

Acer in obnixos rumpens Reciuarius hostes
irruit, adversasque acies et signa fugavit
Eilimare occiso, primus qui proelia miscens
Romanas acies ausus tentare petebat,

720 fisus equo fretusque suis. hunc maximus heros
excipit: opposito venientis pectora ferro
transfodiens, fractis rupit vitalia costis,
hastaque per tergum magna virtute cucurrit.

Vertit equos fugiens gelida formidine Mazax.

725 insequitur Romana manus turbatque premendo,
dorsaque per latos fervens Maurusia campos
comprimit, et versos facili iam caede fatigat.

693 alimenta Τ 697 cupisque Τ 700 uolunt hinc inde Τ
tem Τ 707 mos Τ 724 max-ax Τ.

703 mon-

