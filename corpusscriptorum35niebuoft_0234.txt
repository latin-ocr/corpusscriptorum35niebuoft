158 CORIPPI

at vos incolumes uno minus ardua celsis
excipiet portis summo Carthago triumpho.”
talia dicentem comites iam vulnere fessum

505 suscipiunt, hilaremque animis in castra reponunt.
hic socius Deciis infernas ibat ad umbras,
felix morte sua. nomen post bella beatum
semper erit ‚ semperque manet memorabile caelo,
dum fera bella legent aevo veniente minores.

510 At Romana manus iussu ducis, horrida turbans
agmina, per cunctos fertur, cornuque reflexo
stridula raucisonis compellit spicula nervis ‚
condensos veluti fundunt causa nubila nimbos
grandinis et latos distringunt culta per agros ε

515 sternitur alta seges ‚ viridis nec pampinus uvas
vindicat ipse suas , arbor nec densior ulla
defendit teneros foliorum tegmine ramos.
horrida tum nervis volitans pulsatur arundo ‚
vulnera certa ferens: nullum sine sanguine telum

520 corruit, aut campo volucres cecidere sagittae.
nunc fortis sonipes ‚ densus nunc sternitur hostis.
omne rubet tepidum Massylo sanguine ferrum.
succedit pilata manus , cunctosque per agros
corpora felici sternebant caede tribuni.

525 militis arma calent: nullum est sine sanguine Mauro
Romani ferrum populi. dolor excitat iras.
quis tot acerba ducum dederant quae funera campis ‚
quis varias mortes aut dictis explicet hostes
prostratos captosque ferens ‚ quosque ipse magister

530 deiecit virtute viros ‘l sine nomine plebes
Marmaridae periere simul: sed carmine paucos
e multis signabo meo , quos fama priores
attulit ad cautas volitans ex hostibus aures.

Armipotens, hostes cernens obstare, Iohannes

535 irruit in densas acies, turmasque rebelles
letifero mucrone secat, ceu messor acuta
falce metit segetes, maturo tempore souers3

508 manens M ibid. celum Τ 513 nebula Τ 525 mauri '1'
529 seros Μ 532 et T.

