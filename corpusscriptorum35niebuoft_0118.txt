42 CORIPPI

post vobis mandata dabo.'' sic ore locutus
ipsos privato iussit custode teneri,
500 fortia facta parans. illis superesse salutem
quis potuit sperare viris? patientia magni
quanta ducis! quanta est pietas virtusque regendi! ,
barbara corda tument insano accensa furore:
hic clementer agit, moderans gravitate Latina. ,
505 noluit ulcisci praesenti morte superbos,
sed voluit salvare humiles fractosque levare.
sic virtus Romana manet semperque manebit:
corripit et salvat , veniam promittit ab ira. ,
Extulit ut radiis rutilantes Lucifer ignes
510 Oceani prolutus aquis, tunc castra moveri
mulcta iubet ductor densasque exire phalangas.
signa canens gemit horrendos fera buccina cantus
aere cavo, dulcesque expellit pectore somnos.
dant animos socii (clamor tentoria miscet)
515 hortanturque parem. famuli tunc fixa revellunt
⁴vela solo, alipedes ducunt praesepibus altis
ornatos phaleris, atque omnia tela resumunt.
ast ubi compositis coepit procedere turmis
victricesque aquilas acies ostendere campis,
520 sic bene sollicito dispensans pectore ductor
admonet ipse duces , causas referensque docensque.
“o Romana manus, spes ο fidissima rerum,
ο virtus orbisque decus summumque levamen
imperiique fides et nostri palma laboris,
525 certa licet vobis, quae sit fiducia genti, est,
ipse tamen memorem insidias fraudesque dolosque,
et metuenda cavens, et quae peragenda revolvens.
proelia dura dolis nunquam caruere malignis.
bella per insidias acies Maurusia gessit
530 semper, et obscuris fideus subsedit in armis;
solaque Massylas servat fallacia vires
et timidos bellare facit , dum saxa latebras
montibus in summis aut altis flumina ripis

501 qui Τ 505 presente Τ 506 salutare Τ 510 prolatus Ἷ
514 socii Ιι, sociis ΜΤ 519 aciesque M 530 antris?

