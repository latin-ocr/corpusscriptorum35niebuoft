192 comem ΒΕ LAUDIBUS

et protectorum numerus mandante magistro,
omnis sacrorum vis adfuit officiorum,
ornatu vario cultuque habituque modoque.

165 ingens excubitus divina palatia servans,
porticibus longis, porta condensus ab ipsa,
murorum in morem laevam dextramque tegebat,
scuta sub erectis coniungens aurea pilis.
ense latus cincti, praestricti crura cothurnis,

170 adstabant celsi pariter, pariterque nitebant
exstantes latis humeris durisque lacertis,
coniferae veluti sacra inter flumina quercus,
per quas blanda fluens rauco sonat unda susurro,
condensam faciunt frondoso robore silvam,

175 excluduntque diem ramis, intonsaque laetae
attollunt capita , et vertice sidera pulsant.
et laeva dextraque acies adstare videres,
multaque ancipites splendescere luce bipennes,
terribiles , aetate pares. imitatur Olympum

180 officiis Augusta domus: sic onmia clara,
sic numeris bene compta suis, ita luce corusca,
aurea convexi veluti rutilantia caeli
sidera mensura numeris et pondere cursus,
perficiunt librata suo , stabilique recessu

185 firma manent, unumque iubar super omnia fulget ε,
omnia succumbunt flammis melioribus astra,
et quo tecta latent, regis pascuntur ab igne.
hac se magnarum Romana potentia rerum
lege tenens medias inter super omnia gentes

190 regna micat, claro tantum uni subdita caelo.

Atria praelargis exstant altissima tectis,
sole metallorum splendentia, mira paratu,
et facie plus mira loci, cultuque superba.
nobilitat medios sedes Augusta penates,

195 quattuor eximiis circumvallata columnis,
quas super ex liquido praefulgens cymbius auro
immodico ‚ simulans convexi climata caeli,
immortale caput soliumque sedentis obumbrans
ornatum gelmnis, auroque ostroque superbum,

