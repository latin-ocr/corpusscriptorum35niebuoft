184 CORIPPI DE LAUDIBUS ·

atque operit novus astra dies. praenuntius ante
signa dedit cursor. posita de more lacerna
295 exoritur laetum iucunda per agmina murmur.
intentos oculos ad sedem vulgus herilem
extulit adsurgens, quoniam plebs laeta videre
felicem dominum summo cupiebat amore·
egreditur cum luce sua ‚ frontemque serenam
300 armavit sancti faciens signacula ligni;
utque salutato tetigit subsellia vulgo,
auratum scandens sollum sedemque paternam
constructam plumis pulchrisque tapetibus altam,
aspexit laetus populos, vultuque modesto,
305 circumfusa videns plaudentum milia ‚ risit,
censuram servans et plebi gaudia donans.
ut princeps solio subnixus sedit in alto,
ingens laetitiae sonuit fragor: aurea plebes
tempora principibus centenis vocibus optant.
310 Iustino vitam partes utraeque reclamant,
Augustae Sophiae votis quampluribus orant.
excutiunt plausus, studiorum gaudia surgunt,
alternisque sibi respondent agmina dictis.
” emittunt dextras [pariter] pariterque remittunt.
315 certatim toto vulgus micat undique circo,
ut veniunt densae manicis albentibus undae.
disponunt cautus, et motmn cantibus addunt.
nunc simul erectis, pronis nuuc ardua membris
dant capita: accedunt pariter, pariterque recedunt3
320 fertque refertque globum moles condensa virorum.
exaltata putes placidis bene flantibus Euris
ludere coniferae frondosa cacumina silvae,
et flexis nutare comis, lentoque vicissim
vertice fecundos huc illuc flectere ramos.
325 inde dato populi fecere silentia siguo,
cunctaque clamosi tacuere sedilia circi,
mollior ut ventis quotiens venit aura remotis,
fluctivagum pelagus ‚ quod tempestate movetur,
mansuetis planatur aquis: tunc solis honore
330 omnia clara, silent tranquillis aequora ripis.

