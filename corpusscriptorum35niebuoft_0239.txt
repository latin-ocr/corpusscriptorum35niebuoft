FLAVII CRESCONII CORIPPI

AFRICANI GRAMMATICI
D E L A U D I B U S

IUSTINI AUGUSTI MINORIS
LIBRI QUATTUOR.

PRAEFATIO.

deus omnia regna
sub pedibus dedit esse tuis, regesque superbos
subdidit, hostilesque manus decrescere fecit.
illa colubrimodis Avarum gens dira capillis,
5 horribilis visu crudisque asperrima bellis,
imperio subiecta tuo ‚ servire parata,
in media supplex defusis crinibus aula
exorat pacem ‚ nec fidere milibus audet
tot numerosa suis Romana lacessere sigua.

10 quis totiens victos numeret per proelia Francos
edomitosque Getas ’ἔ captos stratosque tyrannos ’ἶ
Langobardorum populos Gepidumque feroces,
mutua per latos inter se vulnera campos
miscentes feritate sua ‚ cum milite tuto

15 alternas gentes domini fortuna necaret? “
pars inimicorum cecidit tum magna tuorum
perfidia punita sua: nunc Marte peracto
victores victique [tua] famulantur in aula.
solum excellentem conscendere iussit in arcem

