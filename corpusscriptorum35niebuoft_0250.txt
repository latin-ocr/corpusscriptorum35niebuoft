174 CORIPPI DE LAUDIBUS

290

295

300

305

310

315

320

plaudentem Libyam, fruges laurumque ferentem.
addidit antiquam tendentem brachia Romam,
exserto et nudam gestantem pectore mammam,
altricem imperii libertatisque parentem.
haec ideo fieri vivax Sapientia iussit,
ornatum ut propriis funus regale triumphis
Augustum in tumulum fatalis duceret hora.
Dum famuli pia iussa parant aptantque feretrum,
vox ingens facta est, plausus et gaudia surgunt,
et fragor ex imis altum petit aethera terris,
almaque discreto placuit concordia vulgo.
laeta per Augustam pennis plaudentibus urbem
fama volans somnum populos inopina gravantem
increpat, impellitque fores, et limina pulsat,
multiplicatque suas felix praenuntia linguas.
somnus ea veniente fugit, secumque cadentem
traxit segnitiem, totaque excessit ab urbe.
imminet illa favens , et crebro pollice pulsat
tardantes populos , et “surgite surgite '’ clamat,
castigatque moras, et plena palatia narrat
conventu procerum, sorti senioris adempti
delectum numen struerent quo nocte peracta.

urget, agit, stimulat, pulsat latus, imprimit, instat.

accelerant, vacuantque domos, vicosque per omnes

gaudentes currunt, et murmura prima moventur

nondum clara nsetu3 civemque interrogat omnem

occurrens civis, rumorque per agmina serpit.
Solis honore novi grati spectacula circi

antiqui sanxere patres , qni quattuor esse

solis equos quadam rerum ratione putabant,

tempora continui signantes quattuor anni,

in quorum speciem signis numerisque modisque

aurigas totidem, totidem posuere colores:

nam viridis verni, campus ceu concolor herbis,

pinguis oliva comis, luxu nemus omne virescit3

russeus aestatis , rubra sic veste refulgens

ut nonnulla rubent ardenti poma colore,

autumni venetus, ferrugine dives et ostro,

{w

