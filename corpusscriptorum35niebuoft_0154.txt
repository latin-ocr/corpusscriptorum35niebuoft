78 CORIPPI

vix potuit tentare fugam, moriturus in xhostes
cum parva ruit ille manu. fortuna salutem
praestitit audenti, duraque e morte levavit.
205 Interea Stutias anima fugiente dolebat.
paenituit bellasse ferum: suspiria ducit
cum gemitu, seseque dolens sic increpat ipse.
‘quae mihi bellandi fuerat tam dira voluptas?
cur rerum ingratus domino nunquamque fidelis?
210 infelix virtute mea! modo paenitet ista,
dum miserum, mors saeva, trahis. reddam, improba, poenas
quas merui. Furiis socius Catilina cruentis
exagitatus adest. video iam Tartara fundo,
flammarumque globos et dira incendia volvi.
215 perfidiae meritiun cum durae crimine mortis
hoc mihi bella ferunt. doleant caveantque Latini
has poenas, rebusque fidem dominisque reservent?
dixit3 et infelicem animam mors impia clausit.
Occidit ut Stutias‚ quanquam ducis esset acerbus
220 morte dolor populo , Romanis crescere virtus
coeperat, et campos acies iam nostra petebat.
Guntarich en iterum perversa mente malignus,
perfidus, infelix, atrox, insulsus, adulter,
praedo, homicida, raan, bellorum pessimus auctor,
225 ductorem incautum crudelibus occupat annis,
oppressumque dolo rapuit, iuransque fefellit.
principis haut illum tanti reverentia movit3
sumere nec timuit bellum nomenque tyranni.
quas Tyrii clades, quae saeva pericula passi
230 sub gladio iacuere gravi, sed tempore parvo:
nam breviata dies infanda et pessima regni est.
nam pater ille bonus summis Athanasius Afros
consiliis media rapuit de caede maligni.
hic potuit Libyam Romanis reddere fastis
235 solus, et infestum leto damnare tyrannum.
Armenius tanti fuerat tunc ille minister
consilii. hunc placidus cana gravitate coegit

212 catenum furentis Τ 214 dura Τ 231 nam M, alii Τ 232 ba-
fros T 235 clamare Τ.

