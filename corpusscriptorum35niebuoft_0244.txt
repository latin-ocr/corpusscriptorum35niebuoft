168
60

65

70

75

80

90

CORIPPI DE LAUDIBUS

quisquis erit vestrae ‚ per se cadet, invidus aulae,
afficietque viros legum pius ensis iniquos.
barbara Romanos augebunt bella triumphos,
regnaque sub vestris venient fortissima plantis.
ecce tuae proceres pulsantes limina portae
lustinum Sophiamque rogant succedere patri. ’'
Dixerat haec virgo, placidus cum lumina somnus
deseruit, purisque volans se miscuit auris.
et iam crebra manus veloci concita pulsu
limina quassabat ductis munita catenis.
ad strepitum custos, cura est cui claustra tueri,
sic ait indignans. “quisnam temerarius hic est
qui placidos audet dominorum rumpere somnos,
tempore quo dulcem nox intempesta quietem
ingerit et membro sopor est gratissimus omni‘3’²
“si te fida manet dominorum cura tuorum,
surge [agedum] ,’' Calinicus ait. mox agnita vox est:
ante fores dominis Calinicum nuntiat esse.
auspicium felix illo de nomine cepit.
prosperitas ea prima fuit fortunaque rerum
tempora defesso renovans felicia mundo,
quod primum ad limen bona tunc victoria venit,
orbis in Augustam dominos ut duceret aulam.
hoc nomen sors laeta tibi, Calinice‚ dicavit
pro meritis ‚ vir clare , tuis-‚3 factusque minister
tanti consilii, licet haec deus omnia fecit,
tu quoque cum dominis ‚ quoniam sic mente fideli
vixisti vivesque, tuis mercede laborum
aeternam famam laudemque et nomen habebis.
fit iussis mora nulla dei: mox claustra resolvens
ianitor excelsam stridenti cardine portam
imperio reseravit heri. iam visio certum
fecerat illa virum dulcesque a pectore somnos
expulerat, curaeque altae pia corda movebant.
ut latae patuere fores, subit ampla senatus
atria, et aurati subter fastigia tecti
corripuit festinus iter, monstrante ministro.
Est domus interior tectorum in parte superna,

