172 ¹CORIPPI DE LAUDIBUS ⁴

cinxerat atque armis totam caelestibus aulam?
omnia disponens ‚ munivit providus arcem
Tiberius, domini semper cui maxima cura
utilitatis erat: namque illum maximus orbis
215 communis benefactor alens et ab ubere matris
suscipiens primis puerum praelegit ab annis,
utque pater genitum nutrivit ‚ fovit ‚ amavit,
paulatimque virum summa in fastigia duxit.
hinc etiam iuvenis tota virtute laborans
220 pro rerum dominis animam vitamque periclis
non dubitat praebere suam, vigilatque, fidemque
exhibet, et summum meruit dominantis amorem.
hic bene suscepti primordia prospera regni
discreta ratione vocans properare, fideles
225 urgebat famulos et cuncta parare iubebat.
Aurato interea corpus sublime feretro
hnpositum‚ turba famulorum flente , iacebat3
et flentum lacrimis iustus dolor ora rigabat.
arbor uti mediis, avibus gratissima ‚ campis
230 annis victa cadens antiquum robur opacis
servat adhuc foliis, et corpore fusa supino
languida per latas expandit brachia terras:
at circum querulae volitantque sedentque volucres,
maerentesque dolent sedem cecidisse priorem,
235 et qniaerenda novis arbor placet altera nidis:
sic suprema suae servans iusignia vitae
Iustinianus erat, non mutans morte colorem,
sed solito candore nitens. quod vicerit orbem,
mors veneranda viri signis monstravit apertis.
240 ipse videbatur cunctis plangentibus unus
effigie gaudere pia ‚ diademate comptus
purpureaque in veste iacens , requiescere somno
credere quod possis, nou duro funere, corpus.
haud , reor, immerito sic laetus et ore benignus
245 ille foret moriens, nisi mens sibi conscia recti
in caelum properans securos linqueret artus
et tutum imperium firmato herede locaret.
Huc ubi magnanimus sacra cum coniuge venit,

