N I E B U H R l I
DE FL. MEROBAUDE PRAEFATIO.

p. V luter codices bibliothecae Saugalleusis plures exstare rescriptos
quaerenti mihi Arxius v. cl. indicavit3 ac mox omnes collectos
ad inspiciendum obtulit. etenim iam dudum accurate examina-
tis singulis codicibus, sicubi aliquid huius generis conspiceret,
non solum id non inobservatum neglexerat, verum etiam, ad·-
hibito medicamento efficacissimo ‚ quid olim scriptum fuisset in-
vestigaverat, itaque probe cognoverat, mihique indicavit, in re-
liquis quidem codicibus aut librorum sacrorum aut sanctorum pa-
trum paginas deletas haberi, unum esse in quo carminis Latini
reliquiae appareant: inter has , ubi litterarum ductus minus eva-
nuerint, aliquot se legisse versus , quos neque memoria sibi iu
poetarum, quos classicos vocamus, libris indicaverit, neque quae-
rendo invenerit: ceterum se, propter debilitatam oculorum aciem,
ab accuratiore inquisitione abstinere debuisse: eam se cupere ab
aliquo institui, cui et visus firmior et usus tractandarum deleti-
ciarum membranarum sit.

Igitur non concedente solum sed hortante atque plaudente
egregio viro opus aggressus sum: rem plane ut ipse mihi indica-
verat inveni, ea scilicet quae his· pagellis continentur inedita esse3
legique redivivas litteras , ut in hoc negotio evenire solet, modo
sine ullo labore, modo enixa oculorum animique contentione ae-

p, VI gerrime assecutus evanidos ductus, erasis quae abluendo deleri
non potuerant: nonnulla, post multiplices conatus, desperata
reliqui. verum de codicum rescriptoriun ratione, de qua saepe
atque cum cura traditum est, plura dicere nihil attinet.

