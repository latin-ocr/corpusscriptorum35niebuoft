IOHANNIDOS LIB. VII. 157

Marte sub ancipiti3 quem si non laeserit hostis,

nomen erit nostrae mansurum in saecula famae.

cernatur Romana fides virtusque laborque.

eia agite, ο iuvenes, tanto iu discrimine Martis
470 auxilio relevate virum, gentesque superbas

deiicite, et vestros, socii, salvate clientes.”

Sic ait3 et motis ruperunt agmina signis.
terga dabat iam fida manus Maurusia campis,
Languantan iam victor erat. Putzintulus una

475 Cusinaque et victis cedebat Geisirich armis.
respiciunt subito venientis signa Iohannis,
percipiantque animos, et melfia colla retorquent
alipedum celeres: pugnam virtute reposcunt.

Acer in adversos fervens Putzintulus hostes

480 ante volat, rupitque prior. tunc sternit Imastan
vulnere confossiun valido, fortemque Nifaten
ense ferit, nigrique secat fera colla Mamonis.
dividit adversi ferro caput obvius Irti‚
sanguis et immisto perfundit membra cerebro.

485 proximus infensi veniens per guttur Amanti
transadigit validum letali vulnere telum:
vocis iter clausit3 fluitans cruor inde per ora
per geminumque micat subducta cuspide vulnus.
hunc procul ardentem media inter tela suorum

490 Ifuracum videre duces: tunc agmine facto
aversum pariter ferrum tot milia torquent
quisque suum. clipeo venientes suscipit hastas.
vulnera nulla pavens loricam tempserat ille,
confisus virtute sua. dum lancea circum

495 densa volat, dirum sentit sub pectore ferrum
dux heu magnanimus, nec fractus vulnere tanto
sic socios hortatur ovans. “victoria‚ ccix-es,
vestra manet. pugnate, viri, gentesque nefandas
inferiis mandate meis. si vincitis hostes

600 dum video , dum vivo, magis gaudensque per umbras
Languentan gentes propriis aptabo triumphis.

499 sic apud Μ.

